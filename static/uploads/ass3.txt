বৰ্তমান বিশ্বত সকলো ক্ষেত্ৰতে technology ৰ ব্যৱহাৰে পৃথিৱীক এখন সৰু গাঁৱলৈ পৰিৱৰ্তিত হৈছে আৰু সকলো দিশতে ক্ষীপ্ৰতাৰে উন্নতি সাধন হৈছে। আজি দিনত মানুহে খবৰ বা যোগাযোগ কৰিবলৈ এক মূহুৰ্তত পৃথিৱীৰ যিকোনো ঠাইত কৰিব পাৰে। এই যোগাযোগ ব্যৱস্থাৰ এক গুৰুত্বপূৰ্ণ পূৰ্ণ তথা গুৰু অংশ ইণ্টাৰনেট ৰ দ্বাৰা পৰিচালিত হয়। এতিয়া এই ইণ্টাৰনেট ব্যৱস্থাই আমাক সকলো ক্ষেত্ৰতে চুই গৈছে আৰু আমি ঘৰতে বহি বিশ্বৰ যিকোনো ঠাইৰ খবৰ বা তথ্য লাভ কৰিব পাৰোঁ।২০১৮ চনৰ এক সমীক্ষা অনুসৰি বিশ্বত প্ৰায় ৪.১ বিলিয়ন লোকে ইণ্টাৰনেট ব্যৱহাৰ কৰে আৰু ভাৰতত প্ৰায় ৬২৭ মিলিয়ন (৬৩ কৌটি) মানুহে ইণ্টাৰনেট ব্যৱহাৰ কৰে। ঠিক সেইদৰে ভাৰত চৰকাৰৰ কেন্দ্ৰীয় তথ্য আৰু যোগাযোগ মন্ত্ৰণালয় ৰ ২০১৮ চনৰ এক সমীক্ষা অনুসৰি অসমত  প্ৰায় ১ কৌটি লোকে ইণ্টাৰনেটৰ connection গ্ৰহণ কৰিছে। কিন্তু অসমৰ এই বিশাল লোকে ইণ্টাৰনেট ব্যৱহাৰ কৰিলেও অসমীয়া ভাষাৰ ৱেবচাইট (assamese language website)
  বিচাৰি পোৱাটো অতি সীমিত আৰু বেছি প্ৰসাৰ লাভ কৰা নাই। এটা কথা আমি জনা উচিত যে এটা ভাষা জীয়াই থাকিবলৈ তাক সময়ৰ সুতৰ লগত আগবঢ়াই নিব লাগিব নহলে ভাষা জীয়াই থাকিব নোৱাৰে। অসমীয়া ভাষাৰ ৱেবচাইট ( assamese language website ) আমি অসমীয়া ভাষী সকলে বিকাশ কৰিব লাগিব। তেনে কিছু ৱেবচাইট বৰ্তমান সময়ত বহু লোকে গঠন তথা বিকাশ কৰিছে। যি আমি শুদ্ধ অসমীয়া ভাষাত , অসমীয়া লিপিত পঢ়িবলৈ পাওঁ। বহুক্ষেত্ৰত দেখা যায় বহু অসমীয়া ভাষাৰ ( Assamese language ) লিখনি কেৱল social media যেনে ফেচবুক, WhatsApp আদি বোৰতে প্ৰচাৰ কৰা হয় আৰু কোনো আন ৱেবচাইটত প্ৰকাশ কৰা দেখা নাযায়। এটা কথা আমি জনা উচিত যে ফেচবুক এটা ইণ্টাৰনেটৰ পৃথিৱীৰ এটা সৰু অংশহে আৰু ইয়াৰ লিখনিৰ উপৰত কোনো ব্যক্তিৰ সম্পূৰ্ণ স্বত্ব নাথাকে। ফেচবুক সৰ্বেসৰ্বা ফেচবুকৰ সকলো বিষয়ৰ উপৰত । যাৰ ফলত কোনো বিষয়ৰ ওপৰত অশেষ কষ্ট কৰি লিখা লিখনি লিখকে কোনোধৰণৰ যথাসম্মত Credit লাভ নকৰে। সেয়েহে সকলো লিখকে যেন তেওঁৰ লিখনিসমূহ social media যোগেদি প্ৰকাশ কৰাৰ উপৰিও নিজস্ব এটা ব্লগ বা ৱেবচাইট ( assamese website ) খুলি প্ৰচাৰ কৰে যেন।